# 2. Entry-Python bilan ishlashni boshlash

## Entry (blokli kodlash) <--> Pyhton(matnli kodlash)ga aylantirish

Agar siz allaqachon Entry foydalanuvchisi bo'lsangiz, Entry haqida oldindan ma'lumotga ega bo'lganingiz yoki Entry qanday ishlashini o'rganayotganda tasodifan bu menyuga duch kelgan bo'lishingiz mumkin. Ikki xil kod o'rtasida almashish uchun Entryning yuqori menyu satridagi kodni o'zgartirish belgisini bosish kifoya.

<figure><img src=".gitbook/assets/image (3) copy.png" alt=""><figcaption></figcaption></figure>

Shu tarzda Entry nafaqat blokli kodlashni matnli kodlash tili (Python) sifatida qanday o‘zgarishini kod konvertatsiyasi orqali ko‘rish imkonini beradi, balki Entry-Python kodlash muharriri oynasi orqali to‘g‘ridan-to‘g‘ri matnli kod yozish va uni ishga tushirish funksiyasini ham taqdim etadi. Bunday Entry-Python o‘quvchilar yoki o‘qituvchilar uchun Entryda "blokli kodlashdan boshlab, matnli kodlashni o‘zlashtirish" maqsadiga erishishda o‘rtada bog‘lovchi ko‘prik vazifasini bajaradi, deb aytish mumkin.

## Blokli kodlashdan matnli kodlashga o'tish tajribasi

Odatda, blok dasturlash dunyosidan matnli dasturlash dunyosiga o'tishda qiynaladigan sababi oldindek bloklarni endi bloklarning bo'limidan muharrir(kodni yig'ish) maydoniga sudrab olib tashlashning intuitiv va qulay usulidan foydalanib dasturlash imkoniyat yo'q bo'lib qoladi. O'riniga endi siz matnning har bir belgisini qo'lda kiritib, so'zma-so'z "uzun insho yozishingiz" kerak. Ushbu jarayonda biz blokli dasturlashga xos bo'lmagan xatolarga duch kelamiz va ba'zida bu kichik ko'rinadigan xatolar (yoki errorlar) dasturning umuman ishga tushmasligiga olib keladi, bu esa biroz chalkashliklarni keltirib chiqaradi. Blokli dasturlashda, agar kod noto'g'ri yozilgan bo'lsa ham, dastur shunchaki noto'g'ri ishlaydi, lekin to'liq ishlashni to'xtatmaydi.

Matnli dasturlashdagi xatolar matn terish xatolaridan kelib chiqishi mumkin, bu juda tushunarli, lekin ba'zida muammo faqat katta va kichik harflar orasidagi farq yoki nuqta mavjudligi/yo'qligi bilan bog'liq. Dasturni ishga tushirishga urinayotganda, hatto bunday mayda narsa ham xato deb hisoblanishi mumkin va dastur ishga tushirishni rad etadi. Matnli dasturlash kodni juda ehtiyotkorlik bilan va aniq yozishni, shuningdek tanlangan dasturlash tili uchun belgilangan sintaktik qoidalarga rioya qilishni talab qiladi. Shu sababli, matnli dasturlashdagi birinchi qiyinchiliklar har bir kishi uchun tabiiydir va, albatta, ushbu dasturlash uslubiga ko'nikish uchun vaqt kerak bo'ladi.

## Entry-Python da olib tashlash usuli (Drag\&Drop) yordamida dasturlash

Entry-Pythonda matnli dasturlashda matn terish xatolaridan kelib chiqadigan xatolarni oldini olish uchun blokli kodlashdan olingan fikrdan foydalanish mumkin. Rasmda ko'rsatilgandek, blokli kodlashda bo'lgani kabi, sudrab olib tashlash (Drag\&Drop) orqali dasturlashga urinib ko'rishingiz mumkin.

<figure><img src=".gitbook/assets/Screenshot 2024-08-14 at 18.39.09 copy.png" alt=""><figcaption></figcaption></figure>

Bu usul qulay, chunki u oddiy matn terish xatolaridan kelib chiqadigan xatolarni kamaytiradi, shuningdek, klaviatura terish vaqtini qisqartiradi. Biroq, yuqorida aytib o'tilganidek, uni ishlatish uchun siz tanlangan dasturlash tilining sintaktik qoidalarini oldindan yaxshi bilishingiz kerak. Bu shuni anglatadiki, ushbu yondashuv faqat dasturlash tili sintaksisining asoslari bilan tanish bo'lgan taqdirdagina qo'llanilishi mumkin. Shuning uchun bizning asosiy vazifamiz Python sintaksisining asosiy qoidalarini o'rganishdan boshlashdir. Keyingi bo'limlarda biz ularni bosqichma-bosqich o'rganamiz.
